# **Git — Стандарт роботи з репозиторієм**

## 1. Основні правила та принципи

1.1 ⚠ **Заборонено пушити напряму в `main`!** Усі зміни повинні йти через робочі гілки, окрім виняткових випадків.

1.2. **Назви гілок і комітів** мають бути уніфіковані та відображати суть завдання (окремий гайд по найменуванню буде надано).

1.3. **Наприкінці робочого дня або при переключенні на іншу задачу** обов’язково виконується push змін, навіть якщо робота не завершена.

1.4. **Видалення робочої гілки** виконується після злиття змін у `main`.

1.5. **Коміти робляться часто та з чітким описом змін**.

1.6. **Перед пушем код тестується локально**.

1.7. **Регулярно оновлювати свою гілку з `main`**, щоб уникнути великих конфліктів під час злиття.

---

## 2. Робочий процес

### 2.1. Оновлення `main` перед початком роботи

* Перед стартом задачі обов’язково отримати останні зміни з `main`.

### 2.2. Створення робочої гілки

* Гілка створюється від актуального `main`.
* Назва має відображати суть задачі або містити її ідентифікатор у трекері.

### 2.3. Розробка та коміти

* Виконувати коміти з коротким і зрозумілим описом.
* Дотримуватися єдиного стилю оформлення комітів.

### 2.4. Підготовка до злиття

1. **Сквош (squash) комітів**

    * Перед злиттям усі робочі коміти об’єднуються в один для чистої та зрозумілої історії.

2. **Перевірка змін у `main` і ребейс (rebase)**

    * Якщо у `main` з’явилися нові коміти з моменту початку роботи — необхідно виконати **ребейс** (`git rebase main`) робочої гілки на актуальний `main`, щоб підтягнути останні зміни.
    * Після успішного ребейсу потрібно зробити **форс-пуш** (`git push --force`).
    * ⚠ **Застереження:** використовуйте `--force` лише після узгодження з усіма учасниками, які працюють над цією ж гілкою, оскільки цей пуш переписує історію і може вплинути на чужу роботу.
    * Якщо змін у `main` немає — переходити до етапу злиття.

### 2.5. Злиття в `main`

* Залежно від процесу команди:

    * Створюється Pull Request (при наявності код-рев’ю), або
    * Злиття виконується напряму у `main`.

### 2.6. Видалення робочої гілки

* Після успішного злиття робоча гілка видаляється як локально, так і у віддаленому репозиторії.

---

## 3. Чого уникати

* Не робити великі "все в одному" коміти.
* Не залишати незавершений код без коментаря у коміті.
* Не видаляти чужі зміни без обговорення.
* Не забувати видаляти старі гілки після злиття.

---

